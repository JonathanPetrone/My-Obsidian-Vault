Idag har jag försökt rycka upp mig lite, jag har städat lite grann. Röjt undan saker. Kom på en idé om att fånga det jag markerar när jag läser något på min Mac och lägga in det i en not i Obsidian. Jag lärde mig att jag kan använda en kombination av AppleScript och Go.

Jag har funderat på jobbet och vad jag ska göra med min framtid. Jag känner mig inte helt lycklig men ser inte vägen framåt. Borde jag fokusera på programmering? Borde jag byta karriär helt? Eller bara byta jobb? Hur kan jag jobba för mig själv?

Jag vill inte hålla i en workshop med teamet, jag känner inte att teamet har sammanhållning. Jag kan inte dra i detta för jag vet att det inte funkar, jag kan inte balansera eller hantera Amirs sätt att agera i vissa situationer. Situationer där vi frågar varför vi gör på ett sätt negativt, eller där vi är misstänksamma. Jag känner att det jag gör/har gjort det senaste är att försöka hålla alla glada och bara klara stormen. Vi är splittrade och vi mår inte bra, jag mår inte bra i alla fall om inte annat. Hur kan jag hantera situationen? Jag känner att hur jag än gör så blir det inte bättre, jag litar inte på Amirs reaktion vid konfrontation.

Men jag kan inte kontrollera andras reaktion, utan borde fokusera på vad jag kan kontrollera vilket är hur jag agerar, som stoikerna hade sagt. 

**Vad vill jag ha sagt?**

Jag kan inte och vill inte hålla en workshop och är jag ärlig så har jag väldigt lite lust med en träff just nu, jag fokuserar det jag kan på att bidra till att vi lyckas med uppgraderingen.

Jag ser att: 
- Jag själv är utmattad av allt som händer och vad som fortfarande pågår
- Alexandra mår inte bra
- Micke är ett vandrande frågetecken 
- Markus är stressad och mår inte bra och får utfall på oss
- Amir får också utfall och är stressad och har fortfarande en konflikt med Alexandra och tillit saknas mellan dem
- Upplever att vi måste hitta en hållbar situation med inkommande jobb och konflikterna i gruppen
- Ingen kommer säga nåt under mötet för ingen vågar eller vill


